贵阳黔灵山记黔山四瞰，黔水八湧，独桂九土，殊峭六合。
贵州枢府在其央，乃贵阳也，贵阳城中，有黔灵山焉。
山麓有湖，名曰黔灵湖，山溪徐流括概遂成在其西，湖出其左，水波不兴，青鳞星点。
黔灵山青翠秀丽，奋攀之，似峭绝高天，远跨数里。
寒松连草，苍桂馥英，蠢虫跃目，顽猴聒耳。
玄鸟调琴，不鸣自协，青石履苔，有寂自幽。
是时雨霏霏，烟黎雾笼，云沉天低，腾山耸髻，微风梳木。
山顶有寺，其地青润，林植之者茂郁，三峰积翠，匝拥平陆。
寺后有诸祖陵塔散砌数处，其气清粹，林木英秀。
仰诸先贤耆宿，开宗大德赤松之灵骨舍利在其央也。
虽年世屡迁，而德采不泯，故常有遐迩之士谒焉。
大德赤松，聿应天言，允符夙契，叠年养资，逾岁功毕。
爰筑经行殿寮，互廊积宇，耽若深严。
更演宗唱教，犹鞠育茂僧最胜者于黔地边域。
吾念此，曦晨而读，一籍尽足，暮昏而禅，万念云寂。
拈花沾露，温漱玉而近陈陵，临风笙歌，坐眠石而咏古月。
三谛无义，四象泯邈，耀乌御虚，飞恒乘瑶。
始入空门，渐见真璞，激我本怀，岂不欣悦欤？
原创随笔
